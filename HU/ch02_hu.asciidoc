[[ch02_bitcoin_overview]]
== A bitcoin működése

=== Tranzakciók, blokkok, bányászat és a blokklánc

((("bitcoin","megvalósítása", id="ix_ch02-asciidoc0", range="startofrange")))A szokásos banki és pénzügyi rendszerektől eltérően a bitcoin a decentralizált bizalomra épül. A bitcoin esetében a bizalom nem egy központi szervezet révén jön létre, melyben mindenki megbízik, hanem a bizalom a rendszer különböző résztvevői közötti interakciók eredményeképpen előálló tulajdonság. Ebben a fejezetben oly módon szerzünk áttekintő képet a bitcoinról, hogy végigkövetjük egy tranzakciónak a rendszeren belüli útját, és megvizsgáljuk, hogy az elosztott közmegegyezés (konszenzus) módszere révén hogyan válik a tranzakció „megbízhatóvá”, és végül hogyan kerül rögzítésre az összes tranzakciót tartalmazó elosztott főkönyvben, vagyis a blokkláncban.

Mindegyik példa a bitcoin hálózat egy tényleges tranzakcióján alapul, és a felhasználók (Joe, Alíz és Bob) közötti történéseket szimulálja oly módon, hogy az egyik pénztárcából a másikba küld pénzt. Miközben a bitcoin hálózatban és a blokkláncon végigkövetjük a tranzakciókat, az egyes lépések megjelenítésére egy ((("blocklánc explorer web helyek")))_blockklánc explorert_ fogjuk használni. A blokklánc explorer egy olyan web alkalmazás, amely egy bitcoinos keresőgépként funkcionál, és lehetővé teszi, hogy a segítségével címek, tranzakciók és blokkok után kutassunk, és megvizsgáljuk a közöttük lévő összefüggéseket.

Népszerű blokklánc explorer többek között: ((("blockchain.info website")))((("blockexplorer.com")))((("blockr.io website")))((("insight.bitpay.com")))

* http://blockchain.info[Blockchain info]
* http://blockexplorer.com[Bitcoin Block Explorer]
* http://insight.bitpay.com[insight]
* http://blockr.io[blockr Block Reader]

Mindegyikben van egy kereső funkció, amelynek egy cím, egy tranzakció hash (zanza) vagy egy blokkszám adható meg, és amely megkeresi az ennek megfelelő adatot a bitcoin hálózatban és a blokkláncon. Mindegyik példában egy URL-t is szerepeltetni fogunk, amely közvetlenül a megfelelő bejegyzésre mutat, ami ily módon részletesen tanulmányozható.


==== A bitcoin áttekintése

<<bitcoin-overview>> ábrán láthatjuk, hogy a bitcoin rendszer a következőkből áll: az egyes felhasználókhoz tartozó, kulcsokat tartalmazó pénztárcákból, a hálózaton végigterjedő tranzakciókból, és bányászokból, akik a számításaik révén (egymással versenyezve) megteremtik a konszenzust a blokkláncon, amely az összes tranzakció hiteles tárháza. Ebben a fejezetben egy tranzakció útját kísérjük végig a hálózatban, és madártávlatból vizsgáljuk a bitcoin rendszer egyes részei közötti kölcsönhatásokat. A további fejezetek mélyebben belemennek a pénztárcák, a bányászat és a kereskedelmi rendszerek mögötti technológiába. 

[[bitcoin-overview]]
.A bitcoin áttekintése
image::images/msbt_0201.png["Bitcoin Overview"]

[[cup_of_coffee]]
==== Vegyünk egy csésze kávét

((("tranzakciók", id="ix_ch02-asciidoc1", range="startofrange")))((("tranzakciók","egyszerű példa ~ra", id="ix_ch02-asciidoc2", range="startofrange")))Az előző fejezetben bemutatott új felhasználó, Alíz, épp most tett szert az első bitcoinjára. Az <<getting_first_bitcoin>> részben Alíz találkozott a barátjával, Joe-val, hogy némi készpénzért bitcoint vásároljon tőle. A Joe által létrehozott tranzakció révén Alíz pénztárcájába 0.10 BTC került. Alíz első kiskereskedelmi tranzakciója az lesz, hogy vesz egy csésze kávét Bob Palo Alto-i kávézójában. Bob csak nemrég, elektronikus pénztárrendszerének modernizálása óta fogadja el a bitcoint. Bob kávézójában az árak a helyi pénznemben (US dollárban) vannak feltüntetve, de a kasszánál az ügyfeleknek lehetőségük van dollárral vagy bitcoinnal fizetni. Alíz rendel egy csésze kávét, Bob pedig a kasszánál rögzíti a tranzakciót. A pénztárgép a végösszeget az aktuális árfolyam szerint US dollárról bitcoinra konvertálja, és mindkét pénznemben kijelzi az árat, továbbá megjelenít egy QR kódot, amely a tranzakcióhoz tartozó _fizetés kérést_ tartalmazza  (lásd <<payment-request-QR>>):

----
Összeg:
$1.50 USD
0.015 BTC
----

[[payment-request-QR]]
.Fizetés kérést tartalmazó QR kód – próbálják meg bepásztázni!
image::images/msbt_0202.png["payment-request"]

[[payment-request-URL]]
.A fizetés kérést tartalmazó fenti QR kód a BIP0021-ben definiált következő URL-t kódolja:
----
bitcoin:1GdK9UzpHBzqzX2A9JFP3Di4weBwqgmoQA?
amount=0.015&
label=Bob%27s%20Cafe&
message=Purchase%20at%20Bob%27s%20Cafe

Az URL részei 

Egy bitcoin cím: „1GdK9UzpHBzqzX2A9JFP3Di4weBwqgmoQA”
A fizetendő összeg:  „0.015”
A bitcoin címhez tartozó címke: „Bob's Cafe” (Bob kávézója)
A fizetség leírása: „Purchase at Bob's Cafe” (Vásárlás Bob kávézójában)
----


[TIP]
====
((("QR kódok","fiztési kérések mint ~")))A „fizetés kérés” nem csupán egy bitcoin címet tartalmazó QR kód, hanem egy QR kóddal kódolt URL, amely egy címet, a fizetendő összeget és egy általános leírást tartalmaz, pl. „Bob kávézója”. A bitcoin pénztárca ennek segítségével tudja összeállítani a fizetség elküldéséhez szükséges adatokat, és egyidejűleg a felhasználó számára olvasható formában megjeleníteni azokat. Ha bepásztázzuk a fenti QR kódot, akkor mi is azt látjuk, amit Alíz. 
====

Bob azt mondja: „Ez egy dollár ötven, azaz tizenöt milliBitcoin lesz”.

Alíz az okostelefonjával bepásztázza a kijelzőn megjelenő QR kódot. A telefonon megjelenik a +0.0150 BTC+ kifizetés +Bob kávézójának+. Alíz a +Küldés+ gombbal engedélyezi a kifizetést. Néhány másodpercen belül (körülbelül ugyanannyi idő alatt, mint amennyi egy hitelkártyás fizetéshez szükséges), Bob kasszáján megjelenik a tranzakció, és ezzel befejeződik a folyamat.

A következő részekben részletesebben meg fogjuk vizsgálni ezt a tranzakciót. Megnézzük, hogy Alíz pénztárcája hogyan hozza létre a tranzakciót, hogyan továbbítódik a tranzakció a hálózaton keresztül, hogy kerül ellenőrzésre, és végül hogyan tudja Bob további tranzakciókban elkölteni ezt az összeget.

[NOTE]
====
A bitcoin hálózat képes kezelni a bitcoin tört részeit is, a millibitcoinoktól (ami a bitcoin 1/1000 része) egészen a bitcoin 1/100 000 000 részéig, aminek ((("satoshi","definíció")))Satoshi a neve. Ebben a könyvben az összeg nagyságától függetlenül a „bitcoin” szót fogjuk használni, a legkisebb egységtől (1 Satoshi) az összes, valaha kibányászásra kerülő (21'000'000) bitcoinig bezárólag.(((range="endofrange", startref="ix_ch02-asciidoc2"))) 
====


=== Bitcoin tranzakciók

((("tranzakciók","definiciója")))A tranzakció azt tudatja a hálózattal, hogy egy bitcoin tulajdonos engedélyezte bizonyos számú bitcoin átutalását egy másik tulajdonos számára. Ha az új tulajdonos el akarja költeni ezeket a bitcoinokat, akkor létrehoz egy újabb tranzakciót, amely engedélyezi az átutalást egy harmadik felhasználó számára, és így tovább, véges-végig egy tulajdonosi láncban. 

A tranzakciók olyanok, mint egy kettős könyvelés főkönyvének a sorai.  ((("bemenetek, definíció")))Minden egyes tranzakcióban egy vagy több „bemenet” van, ami terhelést jelent egy bitcoin számlával szemben. ((("kimenetek, definíció")))A tranzakció másik oldalán egy vagy több „kimenet” van, ami jóváírásként hozzáadódik egy bitcoin számlához. A bemenetek és kimenetek (terhelések és jóváírások) nem szükségszerűen ugyanazt a számot eredményezik, ha összeadjuk őket. A kimenetek összege kicsit kevesebb, mint a bemenetek összege, a különbség pedig egy hallgatólagos „tranzakciós díj”, vagyis egy kis fizetség, melyet az a bányász kap meg, amelyik a tranzakciót a főkönyvbe befoglalja. A <<transaction-double-entry>> ábrán a tranzakciónk a főkönyvi nyilvántartás egy soraként jelenik meg. 

A tranzakciók minden egyes átutalásra kerülő (bemeneti) bitcoin összegre vonatkozóan bizonyítékot tartalmaznak arra vonatkozóan, hogy a tulajdonos valóban birtokolja őket. Ez a bizonyíték a tulajdonos digitális aláírása, amelyet bárki ellenőrizni tud. A bitcoin szóhasználatával élve, „elkölteni” valamit azt jelenti, hogy aláírunk egy tranzakciót, amely egy előző tranzakcióból egy új tulajdonosnak továbbít értéket. Az új tulajdonost a bitcoin címe azonosítja. 


[TIP]
====
A _tranzakciók_ az értéket a _tranzakció bemeneteiből_ a _tranzakció kimeneteibe_ továbbítják. A bemenet azt adja meg, hogy honnan származik az érték: általában egy előző tranzakció kimenetéből. Egy tranzakció kimenete új tulajdonost rendel az értékhez oly módon, hogy az értéket egy kulccsal rendeli össze. A cél kulcs neve: _akadály_. Aláírási kötelezettséget jelent annak a számára, aki az összeget jövőbeli tranzakciókban szeretné használni. Egy tranzakció kimenetei egy új tranzakció bemeneteiként használhatók. Ily módon egy tulajdonosi lánc jön létre, amin az érték címről címre vándorol (lásd <<blockchain-mnemonic>>). 
====

[[transaction-double-entry]]
.Tranzakciók kettős könyvelésként ábrázolva 
image::images/msbt_0203.png["Transaction Double-Entry"]

[[blockchain-mnemonic]]
.Egy tranzakciós lánc, ahol az egyik tranzakció kimenete alkotja a következő tranzakció bemenetét
image::images/msbt_0204.png["Transaction chain"]

Alíz a Bob kávéházának szóló fizetség során egy előző tranzakciót használ bemenetként. Az előző fejezetben Alíz a barátjától, Joe-tól készpénzért vett bitcoint. Ez a tranzakció bizonyos számú bitcoint kötött hozzá (akadállyal) Alíz kulcsához. Alíz a Bob kávéháza számára létrehozott új tranzakció bemeneteként erre az előző tranzakcióra hivatkozik, és új kimeneteket hoz létre, a kávéért történő fizetség és a visszajáró pénz számára. A tranzakciók egy láncot alkotnak, amelyben a legutolsó tranzakciók bemenetei megfelelnek az előző tranzakciók kimeneteinek. Alíz kulcsa szolgáltatja azt az aláírást, amely felszabadítja az előző tranzakció kimeneteit, vagyis ily módon bizonyítja a bitcoin hálózat számára, hogy ő a pénzösszeg tulajdonosa. A kávéért történő fizetséget Bob címéhez rendeli hozzá, ezáltal „akadályt állít” ezen a kimeneten, azzal a követelménnyel, hogy Bob aláírására van szükség, ha Bob szeretné elkölteni ezt az összeget. Ez jelenti az érték továbbítást Alíz és Bob között. Az Alíz és Bob közötti tranzakciós láncot az <<blockchain-mnemonic>> szemlélteti.

==== A leggyakrabban előforduló tranzakciók

((("tranzakciók","leggyakrabban előforduló", id="ix_ch02-asciidoc3", range="startofrange")))A leggyakoribb tranzakció az egyik címről egy másik címre történő egyszerű fizetség, amely gyakran tartalmaz valamilyen „visszajáró” pénzt, mely az eredeti tulajdonoshoz jut vissza. Ennek a tranzakciótípusnak egy bemenete és két kimenete van, amint azt <<transaction-common>> mutatja:

[[transaction-common]]
.A leggyakoribb tranzakció
image::images/msbt_0205.png["Common Transaction"]

Egy másik, gyakori tranzakció több bemenetet egyetlen kimenetben összesít (lásd <<transaction-aggregating>>). Ez annak felel meg, amikor a valós világban egy csomó érméért és bankjegyért egyetlen nagyobb bankjegyet kapunk. A pénztárca alkalmazások néha azért hoznak létre ilyen tranzakciókat, hogy a számos kisebb visszajáró pénzt kitakarítsák.

[[transaction-aggregating]]
.Összegeket egyesítő tranzakció
image::images/msbt_0206.png["Aggregating Transaction"]

Végül, a bitcoin főkönyv gyakori tranzakció típusa az is,  amely egyetlen bemenetet több kimenetté oszt fel, ahol a kimenetek különböző személyekhez tartoznak (lásd <<transaction-distributing>>). Ezt a tranzakciótípust az üzleti vállalkozások pénz elosztásra használják, pl. amikor egy fizetési lista alapján több alkalmazottnak küldenek fizetést.(((range="endofrange", startref="ix_ch02-asciidoc3")))

[[transaction-distributing]]
.Pénz elosztó tranzakció
image::images/msbt_0207.png["Distributing Transaction"]

=== Egy tranzakció létrehozása

((("tranzakciók","létrehozása", id="ix_ch02-asciidoc4", range="startofrange")))Alíz pénztárca programja a megfelelő bemenetek és kimenetek kiválasztásával az Alíz előírásának megfelelő tranzakciót hozza létre. Alíznak csak a célszemélyt és az összeget kell megadnia, a többit a pénztárca program automatikusan elvégzi anélkül, hogy Alíznak törődnie kellene a részletekkel. ((("offline tranzakciók")))Fontos, hogy egy pénztárca program még akkor is képes tranzakciók létrehozására, ha teljesen offline állapotú. Hasonlóan ahhoz, ahogy egy otthon megírt csekket is el lehet küldeni egy borítékban a banknak, egy tranzakció létrehozása és aláírása sem követeli meg, hogy a program kapcsolatban legyen a bitcoin hálózattal. A hálózatnak csak a legvégén kell a tranzakciót elküldeni, hogy megtörténhessen a végrehajtása.

==== A megfelelő bemenetek kiválasztása

((("tranzakciók","bemenetek kiválasztása", id="ix_ch02-asciidoc5", range="startofrange")))Alíz pénztárca programjának először olyan bemeneteket kell találnia, amelyekkel lehetséges a Bobnak küldendő összeg kifizetése. A legtöbb pénztárca program  egy kis adatbázist hoz létre az „el nem költött tranzakció kimenetek”-ből, melyek a pénztárca saját kulcsaival vannak zárolva („akadályoztatva”). Ennek megfelelően, Alíz pénztárcájában ott lesz Joe tranzakciójából annak a kimenetnek a másolata, amely akkor jött létre, amikor Alíz bitcoint vett Joe-tól (lásd <<getting_first_bitcoin>>). Azoknak a bitcoin pénztárca alkalmazásoknak, melyek teljes kliensként futnak, másolatuk van a blokklánc összes tranzakciójának elköltetlen kimeneteiről. Ez lehetővé teszi, hogy a pénztárca program tranzakció bemeneteket hozhasson létre, valamint hogy gyorsan ellenőrizze, hogy a bejövő tranzakcióknak helyesek-e a bemenetei. Mivel egy teljes kliens sok diszk helyet foglal, a legtöbb felhasználó „pehelysúlyú” klienseket futtat. Ezek a kliensek csak a felhasználó saját, el nem költött kimeneteit tartják nyilván. 
	
((("pénztárcák","blokklánc tárolása bennük")))Ha a pénztárca programban nincs meg az összes elköltetlen tranzakciós kimenet másolata, akkor a program a bitcoin hálózatból le tudja kérdezni ezt az adatot, vagy úgy, hogy a különféle szolgáltatók API-jait használja, vagy egy teljes csomópont bitcoin kliensének JSON RPC API-n keresztüli lekérdezésével . <<example_2-1>> egy RESTful API kérési példát szemléltet, melyet egy adott URL-re kiadott HTTP GET kéréssel hoztunk létre. Az URL visszaadja, hogy egy adott címhez milyen az el nem költött tranzakciós kimenetek tartoznak, vagyis megadja azokat az adatokat, melyek ahhoz szükségesek, hogy egy alkalmazás létrehozza a kimenetek elköltéséhez szükséges tranzakció bemeneteket. Egy parancssorból futtatható, egyszerű ((("cURL HTTP kliens"))) _cURL_ HTTP klienssel kapjuk meg a választ:

[[example_2-1]]
.Az Alíz bitcoin címéhez tartozó el nem költött kimenetek megkeresése
====
[source,bash]
----
$ curl https://blockchain.info/unspent?active=1Cdid9KFAaatwczBwBttQcwXYCpvK8h7FK
----
====

[[example_2-2]]
.A keresésre kapott válasz
====
[source,json]
----
{
 
	"unspent_outputs":[

		{
			"tx_hash":"186f9f998a5...2836dd734d2804fe65fa35779",
			"tx_index":104810202,
			"tx_output_n": 0,	
			"script":"76a9147f9b1a7fb68d60c536c2fd8aeaa53a8f3cc025a888ac",
			"value": 10000000,
			"value_hex": "00989680",
			"confirmations":0
		}
  
	]
}
----
====

A választ <<example_2-2>> mutatja. Eszerint a bitcoin hálózat egyetlen egy el nem költött kimenetről tud (amely még nem lett felhasználva), és ez Alíz +1Cdid9KFAaatwczBwBttQcwXYCpvK8h7FK+ címéhez tartozik. A válasz egy hivatkozást tartalmaz arra a tranzakcióra, amelyben ez az el nem költött kimenet (a Joe-tól érkező pénz) van. A kimenet értéke Satoshiban van megadva, a 10 millió Satoshi 0.10 bitcoinnak felel meg. Ezen információ birtokában Alíz pénztárca alkalmazása létre tud hozni egy tranzakciót, amely ezt az értéket az új tulajdonosok címeire továbbítja.

[TIP]
====
Lásd http://bit.ly/1tAeeGr[Joe tranzakciója Alíz számára].
====

Mint látható, Alíz pénztárcájában elegendő bitcoin van az egyetlen egy el nem költött kimenetben ahhoz, hogy kifizesse a kávéját. Ha nem ez lenne a helyzet, akkor a pénztárca programnak „végig kellene bogarásznia” egy halom kisebb, el nem költött kimenetet, ahhoz hasonlóan, mint ha valaki egy fizikai pénztárcából újabb és újabb pénzérméket venne elő, hogy ki tudja fizetni a kávéját. Mindkét esetben kezelni kell a visszajáró pénzt is. Ezt a következő részben fogjuk látni, amikor a pénztárca alkalmazás létrehozza a tranzakció kimeneteket (a kifizetéseket).(((range="endofrange", startref="ix_ch02-asciidoc5")))


==== A kimenetek létrehozása

((("tranzakciók","kimenetek létrehozása")))A tranzakció kimenete egy script formájában jön létre. Ez a script egy akadályt hoz létre, és az összeg csak úgy használható fel, ha a scripthez valaki ismeri a megoldást. Egyszerűbb szavakkal, az Alíz által létrehozott tranzakció kimenetében egy olyan script lesz, ami ezt mondja: „Ez a kimenet annak fizethető ki, aki be tud mutatni egy olyan aláírást, amely Bob nyilvános címéhez tartozó kulccsal történt.” Mivel az a kulcs, amely ehhez a címhez tartozik, csak Bob pénztárcájában van meg, ezért csak Bob pénztárcája képes ilyen aláírásra, és ily módon a kimenet elköltésére. Alíz tehát azzal, hogy aláírást kér a Bobtól, „megakadályozza”, hogy más is elkölthesse a kimenet értékét. 

A tranzakciónak lesz egy második kimenete is, mivel Alíz pénze egy 0.10 BTC értékű kimenetben áll rendelkezésre, ami túl sok a 0.015 BTC-be kerülő kávéért. Alíznak 0.085 BTC visszajár. A visszajáró pénzt Alíz pénztárca programja kezeli, ugyanabban a tranzakcióban, amelyben a Bobnak történő kifizetést. Lényegében Alíz pénztárcája a pénzt két kifizetésre bontja: egy Bobnak történő kifizetésre és egy saját magának történő visszafizetésre. Alíz a visszajáró pénzhez tartozó kimenetet egy későbbi tranzakcióban tudja felhasználni, vagyis el tudja majd költeni. 

Végül, annak érdekében, hogy a hálózat gyorsan feldolgozza a tranzakciót, Alíz pénztárca programja egy kis díjat alkalmaz. A díj a tranzakcióban nem jelenik meg explicit módon, hanem a bemenetek és kimenetek különbsége. Ha Alíz a második kimenetben 0.085 helyett csak 0.0845-öt ad meg, akkor 0.0005 BTC (fél millibitcoin) marad. A bemenet 0.10 BTC-jét a két kimenet nem költi el teljesen, mivel a kimenetek összege kisebb lesz, mint 0.10. Az így keletkező különbség a tranzakciós díj, amely azé a bányászé lesz, aki a tranzakciót blokkba foglalja és a blokkot a blokklánccal megvalósított főkönyvben tárolja.

A bitcoin blokkláncban lévő tranzakció a következő URL-lel íratható ki, amint azt az <<transaction-alice>> mutatja:

[[transaction-alice]]
.Alíz Bob kávézójával kapcsolatos tranzakciója
image::images/msbt_0208.png["Alice Coffee Transaction"]

[[transaction-alice-url]]
[TIP]
====
Alíz Bob kávézójával kapcsolatos tranzakciója a következő hivatkozás segítségével érhető el: http://bit.ly/1u0FIGs[Alíz tranzakciója Bob kávéháza számára].
====

==== A tranzakció hozzáadása a nyilvántartáshoz

((("transactions","adding to ledger")))Alíz pénztárca programja egy 258 bájt hosszú tranzakciót hozott létre. A tranzakció mindent tartalmaz, ami az összeg feletti tulajdonjog bizonyításához szükséges, és az összeget egy új tulajdonoshoz rendeli hozzá. Ez az a pont, amikor a tranzakciót el kell küldeni a bitcoin hálózatba, ahol az be fog épülni az elosztott nyilvántartásba, a blokkláncba. A következő részben látni fogjuk, hogyan válik a tranzakció egy új blokk részévé, és hogyan történik az új blokk „kibányászása”. Végül látni fogjuk, hogy miután az új blokk a blokklánc részévé vált, hogyan lesz a blokk egyre megbízhatóbb, amint a blokklánc egyre több blokkal bővül.



===== A tranzakció elküldése

((("tranzakciók","elküldés")))((("tranzakciók elküldése")))Mivel a tranzakció tartalmazza a feldolgozásához szükséges összes információt, nem számít, hogyan vagy honnan küldjük el a bitcoin hálózatba. A bitcoin hálózat egy egyenrangú csomópontokból álló, ún. peer-to-peer hálózat, amelyben az egyes bitcoin kliensek számos más bitcoin klienshez kapcsolódnak. A bitcoin hálózat célja az, hogy az összes résztvevőnek továbbítsa a tranzakciókat és a blokkokat. 

===== A tranzakció szétterjedése

((("tranzakciók","szétterjedés")))Alíz pénztárca programja az új tranzakciót tetszőleges bitcoin kliensnek el tudja küldeni, ha azzal valamilyen Internet kapcsolata van. A kapcsolat lehet vezetékes, WiFi vagy mobil. Szükségtelen, hogy Alíz bitcoin pénztárcája Bob bitcoin pénztárcájával közvetlen kapcsolatban legyen, vagy hogy a kávéházban lévő Internet kapcsolatot használja, bár mindkét dolog lehetséges. Egy tetszőleges bitcoin hálózati csomópont (vagyis egy másik kliens), amely egy előzőleg még nem látott érvényes tranzakcióval találkozik, azonnal továbbítja azt vele kapcsolatban lévő többi csomópontnak. Emiatt a peer-to-peer hálózatban a tranzakció gyorsan szétterjed, és a csomópontok nagy részéhez néhány másodpercen belül eljut. 

===== Hogyan látja mindezt Bob

Ha Bob bitcoin pénztárca programja közvetlenül Alíz pénztárca programjával van kapcsolatban, akkor Bob kliense lesz az első, amelyik a megkapja a tranzakciót. De ha Alíz pénztárcája más csomópontokon keresztül küldi el a tranzakciót, a tranzakció akkor is néhány másodpercen belül eljut Bob pénztárcájához. Bob pénztárcája Alíz tranzakcióját azonnal egy bejövő fizetésnek fogja látni, mivel egy olyan kimenetet tartalmaz, amely Bob kulcsaival elkölthető. Bob pénztárca programja azt is ellenőrizni tudja, hogy a tranzakció jól formált-e, előzőleg elköltetlen bemeneteket használ-e és kellő nagyságú tranzakciós díjat tartalmaz-e ahhoz, hogy a befoglalják a következő blokkba. Ezek után Bob viszonylag kis kockázattal feltételezheti, hogy a tranzakció blokkba foglalása és megerősítése hamarosan megtörténik. 

[TIP]
====
((("tranzakciók","elfogadása megerősítések nélkül")))A bitcoin tranzakciókkal kapcsolatos gyakori félreértés az, hogy 10 percet kell várni a tranzakció „megerősítéséhez”, vagyis amíg bele nem kerül egy új blokkba, vagy 60 percet 6 teljes megerősítéshez. Noha a megerősítés biztosítja, hogy a tranzakciót az egész hálózat ugyanolyannak lássa, az olyan kis értékű tételek esetén, mint egy csésze kávé, felesleges a várakozás. Egy érvényes, kis értékű tranzakció megerősítés nélküli elfogadása nem jár nagyobb kockázattal, mint egy hitelkártyával történő fizetés azonosító okmány vagy aláírás nélküli elfogadása, márpedig ez gyakori manapság.(((range="endofrange", startref="ix_ch02-asciidoc4")))(((range="endofrange", startref="ix_ch02-asciidoc1")))
====

=== Bitcoin bányászat

((("bányászat","blokkláncok")))A tranzakció tehát szétterjedt a bitcoin hálózatban. Addig azonban nem lesz az osztott főkönyv (a _blokklánc_) része, amíg egy _bányászatnak_ nevezett folyamat le nem ellenőrzi és be nem foglalja egy blokkba. Részletesebb magyarázat a <<ch8>> részben található. 

A bitcoin rendszer a bizalmat elvégzett számításokra alapozza. A tranzakciókat _blokkokba_ rendezi, amihez rendkívül sok számításra van szükség, de a blokkok ellenőrzéséhez kevésre. Ez a folyamat a bányászat, és a bitcoin esetében két célt szolgál:

* A bányászat révén minden egyes blokkban új bitcoinok jönnek létre, majdnem úgy, ahogy egy központi bank új pénzt nyomtat. A létrejövő bitcoinok mennyisége állandó, és idővel csökkenő.
* A bányászat hozza létre a bizalmat oly módon, hogy a tranzakciók csak akkor kerülnek megerősítésre, ha elég feldolgozó kapacitást fordítottak az őket tartalmazó blokkra. A több blokk több elvégzett számítást, vagyis nagyobb bizalmat jelent. 

A bányászat olyasféle dolog, mint egy hatalmas sudoku játék, melyet egymással párhuzamosan játszanak, és amely mindig újra indul, ha valaki talál egy megoldást. A játék nehézségét automatikusan úgy választják meg, hogy körülbelül 10 perc legyen a megoldáshoz szükséges idő. Képzeljünk el egy hatalmas sudoku rejtvényt, melyben néhány ezer a sorok és oszlopok száma. Egy kész megoldás nagyon gyorsan ellenőrizhető. De ha a rejtvény még nincs kitöltve, akkor a megoldásához nagyon sok munkára van szükség! A sudoku bonyolultsága a méretének a módosításával szabályozható (mennyi legyen a sorok és az oszlopok száma), de még akkor is nagyon egyszerű az ellenőrzése, ha nagyon nagy. A bitcoinnál használt „rejtvény” a hash-képző titkosítási algoritmuson alapul, és hasonló jellemzőkkel rendelkezik: aszimmetrikusan nehéz a megoldása, de könnyű az ellenőrzése és a nehézsége állítható.

A <<user-stories>>-nél bemutattuk Jinget, aki számítástechnikát tanul Sanghajban. Jing bányászként  működik közre a bitcoin hálózatban. Kb. 10 percenként Jing és sok ezer más bányász versenyre kel egymással, hogy megoldást találjon egy tranzakciókból álló blokkhoz. Az ilyen megoldás neve: „munkabizonyíték”. A megoldáshoz másodpercenként több trillió hash (zanza) műveletet kell a teljes bitcoin hálózatban elvégezni. A „munkabizonyíték” algoritmusa abból áll, hogy a blokk fejéből és egy véletlen számból az SHA256 titkosítási algoritmussal egy hasht (zanzát) képez, és ezt mindaddig ismétli, amíg létre nem jön egy előre meghatározott minta. Az adott körben az a bányász nyeri meg a versenyt, aki elsőként talál egy ilyen megoldást, és publikálja a blokkot a blokkláncon. 

((("bányászat","kifizetődő volta")))Jing 2010-ben kezdett bányászni. Egy gyors asztali számítógéppel kereste az új blokkokhoz a megfelelő munkabizonyítékot. Ahogy egyre több bányász csatlakozott a bitcoin hálózathoz, a megoldandó probléma nehézsége gyorsan nőtt. Jingnek és a többi bányásznak hamarosan speciálisabb hardverekre kellett áttérnie, pl. a játékokban vagy a konzolokban használt grafikus kártyákra (GPU, Graphical Processing Unit). Ennek a könyvnek az írása idején a nehézség már olyan magas, hogy csak ASIC-ekkel (ASIC, Application Specific Integrated Circuit → BOÁK, Berendezés Orientált Integrált Áramkör) kifizetődő a bányászat. Az ASIC-okban sok száz hash-képző egység van hardverrel megvalósítva. Ezek egy szilícium morzsán, egymással párhuzamosan futnak. Jing csatlakozott egy „bányatársasághoz” is, ami egy lottózó közösséghez hasonlóan lehetővé teszi, hogy a résztvevők egyesítsék az erőforrásaikat és osztozzanak a jutalmon. Jing most napi 24 órában két, USB-vel rendelkező ASIC géppel bányászik. A villanyszámláját úgy fizeti, hogy eladja a bányászattal előállított bitcoinokat, és még némi nyereségre is szert tesz. A számítógépén a bitcoind referencia kliens egy példánya fut, ami a specializált bányász szoftver futtatásához szükséges.

=== Blokkok létrehozása a tranzakciókból

((("bányászat","tranzakciók blokkokba foglalása")))((("tranzakciók","blokkok előállítása bányászattal")))A hálózatba elküldött tranzakció csak akkor kerül ellenőrzésre, ha bekerül a globális elosztott nyilvántartásba, a blokkláncba. A bányászok minden 10 percben egy új blokkot állítanak elő, amelyik az utolsó blokk óta előállt összes tranzakciót tartalmazza. A felhasználók pénztárcáiból és egyéb alkalmazásokból folyamatosan érkeznek a hálózatba az új tranzakciók. A bitcoin hálózat csomópontjai ezeket egy ellenőrizetlen tranzakciókból álló, átmeneti „poolba” (gyűjtőterületre) helyezik. A bányászok egy új blokk felépítésének a megkezdésekor az ellenőrizetlen tranzakciókat erről a területről egy új blokkhoz adják hozzá, majd megpróbálnak megoldani egy nagyon nehéz problémát (a munkabizonyítékot), hogy így bizonyítsák az új blokk érvényességét. A bányászat folyamatát részletesen a <<mining>> rész ismerteti.

Azt, hogy mely tranzakciók kerülnek be a blokkba, a tranzakciós díj és néhány egyéb tényező befolyásolja. Mindegyik bányász egy új blokk bányászatához kezd, mihelyt megkapja a hálózattól az előző blokkot, mivel ebből tudja, hogy elvesztette a verseny előző fordulóját. Mindegyik bányász azonnal egy új blokkot hoz létre, feltölti tranzakciókkal és az előző blokk ujjlenyomatával, majd megkezdi az új blokkhoz a munkabizonyíték számításokat. Mindegyik bányász egy speciális tranzakciót foglal bele a blokkba, amely jutalomként újonnan előállított bitcoinokat (ez jelenleg 25 BTC blokkonként) fizet ki a bányász saját bitcoin címére. Ha a bányász talál egy megoldást, amely a blokkot érvényessé teszi, akkor „megnyeri” ezt a jutalmat, mivel a sikeresen létrehozott blokk a a globális blokklánc részévé válik, és a blokkban lévő, jutalmat tartalmazó tranzakció elkölthetővé válik. Jing, aki egy bányatársaság tagja, úgy állította be a szoftverét, hogy egy új blokk létrehozásakor a jutalom a bányatársaság címére kerüljön. Innen a jutalom egy részét a bányatársaság Jingnek és a többi bányásznak osztja szét, azzal arányosan, hogy ki-ki mennyi munkát végzett az utolsó körben. 

Alíz tranzakciója szétterjedt a hálózaton, és bekerült az ellenőrizetlen tranzakciók pooljába. Mivel a tranzakcióban elégséges tranzakciós díj volt, a tranzakció bekerült a Jing bányatársasága által létrehozott új blokkba. Kb. 5 perccel azt követően, hogy a tranzakciót Alíz pénztárcája szétküldte, Jing ASIC bányagépe talált egy megoldást a blokkhoz, és a tranzakciót 419 másik tranzakcióval egyetemben a 277316. blokkban publikálta. A Jing által publikált új blokkot a többi bányász is ellenőrizte, majd egy újabb versenybe kezdett, hogy előállítsa a következő blokkot. 

Az Alíz tranzakcióját tartalmazó blokk itt látható: https://blockchain.info/block-height/277316[Alíz tranzakciója].

Néhány perccel ezután egy másik bányász egy újabb blokkot állított elő, a 277317-ik blokkot. Mivel ez a blokk az előző (277316.) blokkon alapul, amely tartalmazta Alíz tranzakcióját, a blokkban lévő számítások tovább erősítik az előző blokkban lévő tranzakciók iránti bizalmat. A tranzakciót tartalmazó blokk fölötti blokk egy újabb „megerősítést” jelent a tranzakció számára. Amint a blokkok egymásra halmozódnak, exponenciálisan egyre nehezebb a tranzakció megfordítása, emiatt egyre megbízhatóbbá válik. 

A lenti <<block-alice1>> ábrán a 277316. blokkot láthatjuk, amely Alíz tranzakcióját tartalmazza. Alatta 277315 db blokk van, amely egy blokkláncként kapcsolódik egymáshoz, egészen a 0-ik blokkig visszamenőleg, amely az ún. _genezis blokk_. Idővel, ahogy a blokkok „magassága” egyre nő, úgy lesz a számítási nehézség az egyes blokkok és a lánc egésze szempontjából is egyre nagyobb. Azok a blokkok, melyeket az Alíz tranzakcióját tartalmazó blokk után lettek kibányászva, további megerősítést jelentenek, mivel egy egyre hosszabb láncban egyre több és több számítást testesítenek meg. A tranzakciót tartalmazó blokk fölötti blokkok számítanak „megerősítésnek”. A 6-nál több megerősítéssel rendelkező blokkok visszavonhatatlannak tekinthetők, mivel 6 blokk érvénytelenítéséhez és újraszámításához hatalmas számítási kapacitásra lenne szükség. A bányászat folyamatát és szerepét a bizalom kialakulásában a <<ch8>> részben fogjuk részletesen megvizsgálni.

[[block-alice1]]
.Alíz tranzakciója a 277316. blokkban
image::images/msbt_0209.png["Alice's transaction included in a block"]

=== A tranzakció elköltése

((("tranzakciók","költés")))Most, hogy Alíz tranzakciója egy blokk részeként be lett ágyazva a blokkláncba, része lett a bitcoin elosztott főkönyvének, és az összes bitcoin alkalmazás számára látható. Mindegyik bitcoin kliens külön-külön képes ellenőrizni, hogy a tranzakció érvényes és elkölthető-e. A teljes kliensek képesek nyomon követni a pénzmozgást attól a pillanattól kezdve, ahogy a bitcoinok először létrejöttek a blokkban, tranzakcióról, tranzakcióra, egészen addig, amíg el nem érnek Bob címéhez. A pehelysúlyú kliensek Egyszerűsített Fizetési Ellenőrzésre képesek (lásd [SPV], Simple Payment Verification), melynek során megállapítják, hogy a tranzakció része a blokkláncnak, és elég sok blokk lett-e már kibányászva utána, ami szavatolja, hogy a hálózat a tranzakciót érvényesnek tekinti (lásd <<spv_nodes>>). 
	
Bob úgy tudja elkölteni ennek a tranzakciónak és egyéb tranzakcióknak a kimenetét, hogy létrehoz egy saját tranzakciót, amelynek bemenete ezekre a kimenetekre hivatkozik, és egy új tulajdonoshoz rendeli hozzá őket. Például Bob egy beszállítót úgy tud kifizetni, hogy Alíz kávéért történő fizetségét ennek az új tulajdonosnak utalja át. A legvalószínűbb eset az, hogy Bob bitcoin programja a sok kis fizetséget egy nagyobb fizetségben egyesíti, esetleg az egész napi bitcoin bevételt egyetlen egy tranzakcióba koncentrálja. A különféle befizetéseket ez a tranzakció egyetlen címre, a bolt általános „folyószámlájára” utalja. Az összesítő tranzakciók ábráját lásd az <<transaction-aggregating>> résznél. 
	
Amikor Bob elkölti az Alíztól és a többi ügyféltől kapott fizetséget, akkor ezzel a tranzakciós láncot bővíti, a tranzakció pedig hozzáadódik a blokkláncból álló globális nyilvántartáshoz, melyet mindenki lát, és amelyben mindenki megbízik. Tegyük fel, hogy Bob a web tervezőnek, Gopeshnek fizet egy új weblapért. Ekkor a tranzakciós lánc a következőképpen fog kinézni:(((range="endofrange", startref="ix_ch02-asciidoc0")))

[[block-alice2]]
.Alíz tranzakciója, mint a Joe-tól Gopeshig tartó tranzakciós lánc része
image::images/msbt_0210.png["Alice's transaction as part of a transaction chain"]
